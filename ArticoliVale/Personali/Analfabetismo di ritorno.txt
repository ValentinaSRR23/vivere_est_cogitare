
Date:
2/02/21

Category:
Blog

Title:
Analfabetismo di ritorno

MainImage:
Foto/Analfabetismo di ritorno/sfondo.png

Text:
Dallo scenario che emerge in Italia, appare chiaro che siamo di fronte 
ad un gravissimo problema, capace di portare alla deriva l’evoluzione sociale. 
L'analfabetismo di ritorno è il fenomeno attraverso il quale un individuo perde 
le competenze necessarie per la scrittura e alla lettura che precedentemente aveva 
assimilato nel suo percorso scolastico, a causa di un mancato esercizio. Un analfabeta 
di ritorno, di conseguenza perde la capacità di utilizzare il linguaggio 


EndPreview:
Dallo scenario che emerge in Italia, appare chiaro che siamo di fronte 
ad un gravissimo problema, capace di portare alla deriva l’evoluzione sociale. 
L'analfabetismo di ritorno è il fenomeno attraverso il quale un individuo perde 
le competenze necessarie per la scrittura e alla lettura che precedentemente aveva 
assimilato nel suo percorso scolastico, a causa di un mancato esercizio. Un analfabeta 
di ritorno, di conseguenza perde la capacità di utilizzare il linguaggio [...]


Text:
scritto o parlato per formulare e comprendere messaggi e, in senso più ampio, 
di comunicare con il prossimo e con il mondo circostante.

<br><br>


Text:
Un adulto che è funzionalmente analfabeta non sarà in grado di eseguire adeguatamente 
i compiti necessari nella vita quotidiana, come compilare una domanda di lavoro, capire 
un contratto, seguire le istruzioni scritte, leggere un articolo di giornale, interpretare 
i segnali stradali, consultare un dizionario, o capire un volantino degli orari degli autobus. 
Chi è affetto da questa disfunzione, infatti, oggi può esprimere la sua opinione, diffonderla, 
condividere notizie false e teorie pseudoscientifiche; ma soprattutto può condizionare il 
futuro di tutti con il voto.
<br><br>

Video:
https://www.youtube.com/embed/Yk2g3njIqwc


Text:
<br>In primis, è importante specificare che non si tratta di un problema di scolarizzazione; 
del resto almeno in Italia il <strong>98,6% della popolazione è alfabetizzato, ma sfiora il 
30% la quota di cittadini tra i 25 e i 65 anni con limitazioni nella comprensione, 
lettura e calcolo</strong>. Ciò pone l’Italia tra i paesi 
<a class="article_content_link_label_inline" target="_blank" href="https://www.esteri.it/mae/it/politica_estera/organizzazioni_internazionali/ocse.html">OCSE</a>, 
indicatore delle lacune del sistema formativo nazionale. Si tratta, dunque, di un problema 
ben più complesso che riguarda l’effettiva capacità delle persone di orientarsi nella realtà, 
facendo un corretto uso delle sue capacità percettive e critiche. Di fatto, se non si inverte 
tale tendenza, questo fenomeno potrebbe prendere il sopravvento e portare la società in 
un baratro senza uscita.

<br><br>

Text:
Per definizione l'analfabetismo di ritorno differisce dall'analfabetismo strumentale, 
che è invece determinato dal non avere mai assimilato alcuna competenza di scrittura e 
di lettura. L’analfabetismo di ritorno, invece, si caratterizza come un aspetto 
dell’analfabetismo funzionale, definito dall'
<a class="article_content_link_label_inline" target="_blank" href="http://www.unesco.it/it/Documenti/Detail/180">UNESCO</a> 
già nel 1984 come <em>“la condizione di una persona incapace di comprendere, valutare, usare e farsi coinvolgere 
da testi scritti per intervenire attivamente nella società, per raggiungere i propri 
obiettivi e per sviluppare le proprie conoscenze e potenzialità"</em>. Di fatto, 
l’analfabetismo di ritorno alimenta e sostiene l’incapacità di utilizzare in modo efficace 
le competenze di base di lettura, scrittura e calcolo.

<br><br>

Text:
Non si tratta perciò di un problema che va affrontato solo nelle scuole, perché può e deve 
essere fermato innanzitutto all’interno delle mura familiari; già nell’adolescenza è 
necessario che i genitori spingano i figli ad adottare uno spirito critico, verificando 
le loro effettive capacità di comprendere un testo o interpretare gli accadimenti sociali. 
È impensabile usare il cervello correttamente se non sappiamo come funziona, e l’analfabetismo 
funzionale ci impedisce di capirlo.

<br><br><br>

Text:
Volendo identificare i <strong>caratteri distintivi</strong> dell'analfabeta di ritorno, 
si potrebbero elencare i seguenti: <br><br>
- <strong>Incapacità di comprensione adeguata</strong> di testi pensati per una persona 
comune, come articoli di giornale, regolamenti o bollette; <br><br>
- <strong>Difficoltà nell'esecuzione di calcoli matematici semplici</strong>, come gli sconti 
in un negozio o la tenuta della contabilità casalinga; <br><br>
- <strong>Difficoltà nell'utilizzo degli strumenti informatici</strong>;<br>
- <strong>Conoscenza superficiale degli eventi</strong> storici, politici, scientifici, 
sociali ed economici.<br><br>
- <strong>Incapacità di distinguere le notizie vere da quelle false</strong> e una mancata 
verifica dell’attendibilità delle notizie false, da cui consegue la totale assenza 
dell’elaborazione di un proprio parere. Ne deriva la 
<strong>diffusione della disinformazione</strong> in molteplici campi e nell'era 
di Internet e dei social network, dove chiunque può pubblicare informazioni che 
possono raggiungere masse di persone, il problema ha assunto dimensioni importanti. <br>
Nel caso di disinformazione legata a temi medico-sanitari (vaccini, omeopatia o terapie 
alternative in genere) le conseguenze sociali possono essere drammatiche, in quanto le 
informazioni fuorvianti possono mettere a repentaglio la salute o la vita di molte persone, e
 anche dei loro figli minori.<br>
La diffusione di notizie false incoraggia <strong>pregiudizi</strong> verso alcune categorie 
di persone (per etnia, religione, orientamento sessuale, ecc.) può accrescere la diffusione 
di atteggiamenti discriminatori e emarginanti nei loro confronti, aggravando gli ostacoli 
alla loro integrazione.

<br><br><br>

Text:
Le <strong>cause</strong> sono principalmente di carattere <strong>socio-culturale</strong>, 
tra cui la <strong>mancanza di esercizio mentale</strong> e l’<strong>utilizzo della 
televisione e dei social media come unico strumento di informazione</strong>. <br>
Inoltre, i social media, cui uso eccessivo comporta ad un 
<strong>calo dell’attenzione</strong> e ad un <strong>indebolimento delle capacità 
cognitive</strong>, conferiscono agli 
<a class="article_content_link_label_inline" target="_blank" href="https://www.glossariomarketing.it/significato/influencer/">influencer</a> 
il potere di influenzare l’utente fino al punto tale da comportare una limitazione della 
sua personalità.

<br><br>

Per non parlare della mancanza di lettura che equivale ad una perdita di senso critico 
e logico. Di fatto, da una vita inattiva consegue sia una regressione culturale che un 
<strong>annichilimento delle proprie capacità di comprensione</strong> e, quindi, 
un annullamento della propria personalità, in quanto comunque noi siamo ciò che pensiamo.  

<br><br><br>

Text:
Da questo fenomeno così diffuso nel nostro Paese deriva dunque un 
<strong>basso livello di istruzione</strong> che colpisce direttamente su 3 livelli: <br>
- <strong>Livello individuale</strong>: l’analfabeta di ritorno che è contrassegnato da una 
limitata e superficiale conoscenza dei fenomeni politici, sociali e storici e li generalizza 
a causa dell’influenza di episodi strettamente legati alle proprie esperienze personali. 
Da ciò deriva un’esclusione sociale, mancanza di autonomia, precarietà. L’istruzione infatti 
ti rende libero e alla pari con gli altri: mentre l’ignoranza è una debolezza, che ti porta 
ad essere facilmente condizionabile. <br><br>
- <strong>Livello sociale</strong>: si può dire in maniera più elaborata che un individuo 
affetto da analfabetismo di ritorno possiede delle difficoltà nel comprendere testi semplici 
e non è capace di sviluppare un proprio pensiero critico. Quest’incapacità ostacola 
l’individuo ad una propria partecipazione attiva nella società, vale a dire da un lato 
l’incapacità di esprimere il proprio diritto alla cittadinanza, e dall’atro la criminalità 
(poiché l’analfabeta di ritorno può diventare preda di associazioni delinquenziali). <br><br>
- <strong>Livello economico</strong>: infine, l’incapacità di comprendere a fondo nozioni 
economiche – anche basilari – quindi, i rapporti “costi e benefici” o semplicemente svolgere 
calcoli leggermente più complessi di quelli elementari, porta inevitabilmente a perdite di 
denaro, mancati guadagni e scelte economicamente scellerate. E non essere istruiti ti priva 
dell’opportunità di poter competere, di farsi valere o di ambire a posizioni elevate in 
ambito lavorativo. 

<br><br><br>

Text:
Dunque, risulta chiaro come l'analfabetismo di ritorno rappresenti un problema molto serio 
nella vita di tutti i giorni che può emergere attraverso un <strong>processo di 
retrocessione</strong> se non viene effettuato un costante allenamento mentale. 
Ecco perché chiede di essere affrontato in maniera decisa e altrettanto seria. <br>
Le competenze acquisite devono essere sollecitate continuamente per mezzo della 
<strong>lettura</strong> e dell’<strong>informazione</strong>, permettendo all’individuo 
di elaborare un pensiero critico. Mantenere o addirittura sviluppare le proprie conoscenze 
permette di contrastare questo fenomeno e le varie attività di apprendimento dovrebbero 
essere sostenute anche in età adulta. <br>
Perciò, indubbiamente, un maggiore impegno nella lettura, così come una partecipazione 
attiva nelle questioni socio-politiche e un uso parsimonioso di Internet 
(ossia la ridurre il suo utilizzo solo a quando si ritiene veramente necessario) aiutano a 
prevenire e in un certo senso a combattere questo fenomeno.

<br><br>

Text:
Per un chiaro approfondimento di quanto riportato in questo articolo consiglio la visione 
di <a class="article_content_link_label_inline" target="_blank" href="https://www.youtube.com/watch?v=Vdv9Ds3NpMI">questa intervista</a> 
al linguista italiano Tullio De Mauro.

<br><br>

Separator:
<br>

Quote:
Gli analfabeti del futuro non saranno quelli che non sanno leggere o scrivere, ma 
quelli che non sanno imparare, disimparare, e imparare di nuovo.
<br> - <a class="article_content_link_label_inline" target="_blank" href="https://it.wikipedia.org/wiki/Alvin_Toffler">ALVIN TOFFLER</a>

<br><br>


