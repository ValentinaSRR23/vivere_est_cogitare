Date:
28/02/2021

Category:
Blog

Title:
Sport&Transgender

MainImage:
Foto/Sport&Trans/sfondo.png

Text:
Fra i numerosi atti emanati dal neo Presidente degli Stati Uniti d’America 
<strong>Joe Biden</strong>, vari riguardano il sostegno della comunità LGBT.In particolare, 
oggi mi piacerebbe affrontare una questione che ha a che vedere con l’ordine esecutivo che stabilisce che 
un caso giudiziario sui <strong>diritti dei transgender</strong> 

EndPreview:
Fra i numerosi atti emanati dal neo Presidente degli Stati Uniti d’America Joe Biden, 
vari riguardano il sostegno della comunità LGBT. In particolare, oggi mi piacerebbe 
affrontare una questione che ha a che vedere con l’ordine esecutivo che stabilisce che 
un caso giudiziario sui <strong>diritti dei transgender</strong> [...]

Text:
si applica al <em>Titolo IX</em>, la legge federale che vieta la discriminazione basata 
sul sesso in qualsiasi scuola o altro programma educativo che riceve denaro federale. 
Con questa mossa, ritenuta da alcuni azzardata e tempestiva, Biden chiede a tutte le agenzie 
federali il rispetto della sentenza con cui la Corte suprema ha esteso la definizione di 
“discriminazione sessuale” a qualsiasi comportamento discriminatorio basato 
sull’orientamento sessuale o sull’identità di genere (per una corretta definizione di 
queste fattispecie segnalo  

LinkInline:
https://www.telospiegovideo.it/che-cosa-significa-la-sigla-lgbtqia-telospiego/#:~:text=Nel%20corso%20degli%20anni%20per%C3%B2,di%20genere%20considerati%20%E2%80%9Ctradizionali%E2%80%9D
questo approfondimento

Text:
), riferendosi esplicitamente ai contesti scolastici e sportivi. <br><br>

Text:
Un cambio drastico di rotta rispetto all’amministrazione di <strong>Donald Trump</strong>, 
sotto la quale nel solo ultimo anno 17 stati hanno approvato leggi che regolano 
la partecipazione di atleti transgender a competizioni sportive sulla sola base 
del sesso registrato alla nascita. Di conseguenza, tra i primi provvedimenti messi in atto 
da Joe Biden rientra anche la revoca del sostegno del governo verso la causa federale 
nel Connecticut che cerca di vietare alle atlete transgender di partecipare agli sport 
delle scuole superiori femminili. L’anno scorso, infatti, le famiglie di tre ragazze 
<a class="article_content_link_label_inline" target="_blank" 
href="https://it.wiktionary.org/wiki/cisgender">cisgender</a>, rappresentate 
dall’organizzazione non profit conservatrice <strong><em>Alliance Defending Freedom</strong></em>, 
hanno presentato una denuncia all'Ufficio per i diritti civili 
del <strong>Dipartimento dell'Istruzione degli Stati Uniti</strong>. La causa, tuttora in corso, 
è incentrata sul fatto che la politica del <strong><em>Connecticut Interscholastic Athletic Conference</strong></em> 
(<strong>CIAC</strong>), ossia l'organo di governo per l'atletica delle scuole secondarie nello 
Stato del Connecticut, vada contro il <em>Titolo IX</em>.

<br><br>

Text:
Di fatti, il Connecticut fa parte dei 17 stati che hanno permesso agli atleti transgender 
delle scuole superiori di competere senza restrizioni nel 2019. Otto stati avevano 
restrizioni che rendono difficile per gli atleti transgender competere in ambito scolastico, 
come forzarli di competere nella categoria di genere indicata sul certificato di nascita, 
o consentire loro di partecipare solo dopo aver attraversato procedure di riassegnazione 
del sesso o terapie ormonali, stando a quanto riportato su 
<a class="article_content_link_label_inline" target="_blank" 
href="https://www.transathlete.com">Transathlete.com</a>, 
sito che traccia le politiche statali negli sport delle scuole superiori in tutto il paese.

<br><br>

Text:
Le tre atlete, <strong>Alanna Smith</strong>, studentessa del secondo anno della Danbury High School, 
<strong>Selina Soule</strong> e <strong>Chelsea Mitchell</strong>, maturande corrispettivamente della Glastonbury High School 
e della Canton High School, hanno dichiarato che permettere a delle velociste con fisionomia 
maschile di competere alle gare abbia privato loro di titoli in pista e opportunità di 
borse di studio. 

Text:
<em>"Mentalmente e fisicamente, conosciamo il risultato prima ancora che la gara inizi". 
Questa ingiustizia biologica non sparisce a causa di ciò che qualcuno crede 
sull'identità di genere. Tutte le ragazze meritano la possibilità di competere alla pari".</em> <br>
Queste sono le parole di Alanna Smith, figlia dell'ex lanciatore della Major League Baseball Lee Smith, 
durante la conferenza stampa fuori dal Connecticut State Capitol a Hartford il 12 febbraio.

SlideShow:
Foto/Sport&Trans/1.png
Foto/Sport&Trans/2.png
Foto/Sport&Trans/3.png

Text:
<em>“È molto frustrante e straziante per noi ragazze. Già all’inizio della gara sapevamo che 
questi due atleti trans avrebbero vinto. I loro corpi sono diversi. È ingiusto. 
Non è sportivo”</em>, ha dichiarato al <strong>Daily Signal</strong> ( 

LinkInline:
https://www.dailysignal.com/2019/05/06/8th-place-high-school-girls-speak-out-on-getting-beat-by-biological-boys 
Info articolo

Text:
). Lo sfogo di Selina, che si può ascoltare interamente nel video sottostante, 
va ad unirsi ai sempre più attuale dibattito sulla partecipazione dei transgender 
alle gare femminili.

Video:
https://www.youtube.com/embed/NIlq85dL0C4

Text:
Le protagoniste involontarie di questa discordia sono due velociste transgender, 
<strong>Terry Miller</strong> e <strong>Andraya Yearwood</strong>, 
che hanno spesso superato le loro concorrenti cisgender, 
ottenendo un totale di 15 vittorie nel campionato statale indoor o outdoor a partire dal 2017. 
Come riportato dalla causa, le tre querelanti hanno gareggiato direttamente contro di loro,
 quasi sempre perdendo contro Miller e di solito anche con Yearwood. 
Mitchell, ad esempio, è arrivata terza nel campionato statale 2019 
nella gara femminile di pista indoor di 55 metri, preceduta da Miller e Yearwood.
<br><br>
<em>"Il nostro sogno non è quello di arrivare al secondo o terzo posto, 
ma di vincere lealmente"</em>, ha detto Mitchell. <em>"Tutto ciò che chiediamo è 
na giusta possibilità"</em>.

<br><br>

Text:
Ad ogni modo, la <strong><em>Connecticut Interscholastic Athletic Conference</em></strong> 
(<strong>CIAC</strong>) ha risposto alla querela sostenendo che la sua politica segue 
una legge statale anti-discriminazione che richiede che tutti gli studenti siano considerati 
in ambito scolastico secondo il genere con cui si identificano.

<br><br>

Text:
La legge del Connecticut è chiara: chi si identifica come studentessa viene 
riconosciuta come tale in ogni ambito scolastico, sport compreso. 
Agire diversamente non solo sarebbe discriminatorio ma pregiudicherebbe loro 
la possibilità di prendere parte ad attività altamente educative sulla base di 
stereotipi di genere che il Titolo IX era nato per prevenire.

<br><br>

Text:
Anche le atlete stesse Yearwood, maturanda alla Cromwell High School, 
e Miller, maturanda alla Bloomfield High School, hanno rilasciato dichiarazioni 
che difendono con veemenza il loro diritto di correre in eventi femminili. 
Entrambe hanno confermato di essere effettivamente nel processo di transizione, 
ma hanno rifiutato di fornire ulteriori dettagli.

<br><br>

Text:
Le parole di Miller: "<em>Ho affrontato la discriminazione in ogni aspetto della mia 
vita e non voglio più rimanere in silenzio. Sono una ragazza e sono una velocista. 
Partecipo alle gare di atletica proprio come le mie coetane per eccellere, 
trovare comunità e significato nella mia vita. È ingiusto e doloroso che le mie 
vittorie debbano essere attaccate e il mio duro lavoro sminuito"</em>.

<br><br>
Persino Yearwood ha rivelato di essere stata demoralizzata e ferita dai 
tentativi di "abbattere i miei successi". 

<br><br>
La sua dichiarazione: "<em>Non smetterò mai di essere me stessa! Non smetterò mai di correre! 
Spero che la prossima generazione di giovani trans non debba combattere le stesse lotte 
che ho affrontato io. Spero che possano essere riconosciuti quando hanno successo e non 
demonizzati. A nome della futura generazione, corro per voi!"</em>.

ImageInline:
Foto/Sport&Trans/4.png
Andraya Yearwood sulla sinistra e Terry Miller sulla destra.
Foto/Sport&Trans/5.png
Immagine delle due ragazze durante la loro <a class="article_content_link_label_inline" target="_blank" href="https://www.youtube.com/watch?v=sHqiG_hrbsc">intervista</a>

Text:
L'<strong><em>American Civil Liberties Union</em></strong> ha affermato che rappresenterà 
gli adolescenti transgender e difenderà la politica del Connecticut in tribunale. 
Infine, l'avvocato Chase Strangio, vice direttore di <srong>Trans Justice</strong> con l'ACLU LGBT & HIV 
Project, ha detto che anche le ragazze transgender sono protette dal <em>Titolo IX</em>. 

<br><br>

Text:
<em>"L'idea che la legge protegga solo gli individui con cromosomi XX rispetto agli individui 
con cromosomi XY non si trova da nessuna parte nella storia legislativa del Titolo IX, 
in qualsiasi regolamento di attuazione o in qualsiasi altro aspetto dell'interpretazione 
del Titolo IX negli ultimi 50 anni da parte dei tribunali"</em>, ha detto.

<br><br>

Text:
Al contrario, l'avvocato Christiana Holcomb in supporto della causa ribadisce, 
"<em>costringere le ragazze ad essere spettatrici nei loro sport è completamente in 
contrasto con il Titolo IX, una legge federale progettata per creare pari opportunità 
per le donne nell'istruzione e nell'atletica. La politica del Connecticut viola 
quella legge e inverte quasi 50 anni di progressi per le donne"</em>.

<br><br>

Text:
In realtà, sono diversi i sostenitori delle restrizioni sportive sulle transgender 
che ritengono che queste atlete, essendo biologicamente nate maschi, 
sono naturalmente più forti, più veloci e più robuste di quelle nate femmine. 
Di conseguenza, ritengono tutto ciò una vera e propria ingiustizia che priva 
moltissime ragazze di vittorie, titoli statali e opportunità atletiche. 

<br><br>

Text:
In virtù di ciò, gli avvocati di <em><strong>Alliance Defending Freedom</strong></em> 
chiedono alla corte di impedire alle ragazze transgender di gareggiare mentre la causa 
va avanti, mentre il <strong>Dipartimento di Giustizia</strong> e <strong>l'Ufficio per i 
diritti civili</strong> del <strong>Dipartimento dell'Istruzione</strong> ritirano il loro sostegno al caso, 
notificando di non voler diventare una parte nella causa. Ad ogni modo, nessuna data 
di udienza su questa richiesta è stata fissata prima dell'inizio dei campionati statali 
di atletica indoor, lasciando ancora incerto il futuro di queste ragazze.

<br><br>

Text:
Nel mondo, invece, lo sport procede in ordine sparso, con il rugby che sta valutando 
di impedire alle atlete trans di partecipare ai campionati femminili, e il ciclismo 
che ha invece già assegnato il primo titolo iridato della storia all'atleta canadese 
<strong>Rachel McKinnon</strong>. Il <strong>Comitato Olimpico internazionale</strong> 
ha invertito la rotta nel 2016 aprendo ai transgender e permettendo loro di gareggiare 
liberamente nelle gare del genere a cui sentono di appartenere, rispettando solo delle 
più semplici condizioni di controllo dei livelli di testosterone. Il che vuol dire che 
per determinare il genere femminile, non può eccedere per un anno intero i 10 nanogrammi 
per litro, prima dell'evento sportivo al quale ci si iscrive. Nel 2003 si stabilì che per 
essere eleggibili nelle competizioni del genere di arrivo i transgender dovevano essere 
stati sottoposti ad intervento chirurgico e ad almeno due anni di terapia ormonale di 
conversione. Escludendo così tutti coloro che non erano disposti a sottoporsi a trattamenti 
così invasivi. 
<br><br><br>

Text:
E tu, cosa ne pensi? Spero che questo articolo possa esserti stato d’aiuto come 
spunto di riflessione da cui partire, in tal caso se ti va puoi farmelo sapere nei commenti.







