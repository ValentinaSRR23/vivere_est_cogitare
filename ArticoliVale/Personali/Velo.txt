Date:
15/03/2021

Category:
Blog

Title:
Velo si o velo no?

MainImage:
Foto/Velo/Sfondo.png

EndPreview:
La Svizzera ha approvato il referendum definito ‘<strong>anti-burqa</strong>’: i risultati definitivi mostrano che il testo di modifica costituzionale promosso dalla destra conservatrice e combattuto dal governo ha ottenuto il 51,2% di voti a favore da parte degli elettori svizzeri e l’adesione di 20 dei 26 cantoni, come riferisce l’agenzia di stampa <strong>Keystone-Ats</strong>. Il raggiungimento della maggioranza dei Cantoni era necessaria visto che il quesito tocca la Costituzione federale. [...]

Text:
La Svizzera ha approvato il referendum definito ‘<strong>anti-burqa</strong>’: i risultati definitivi mostrano che il testo di modifica costituzionale promosso dalla destra conservatrice e combattuto dal governo ha ottenuto il 51,2% di voti a favore da parte degli elettori svizzeri e l’adesione di 20 dei 26 cantoni, come riferisce l’agenzia di stampa <strong>Keystone-Ats</strong>. Il raggiungimento della maggioranza dei Cantoni era necessaria visto che il quesito tocca la Costituzione federale. 

ImageContained:
Foto/Velo/1.png
Panoramica della votazione in Svizzera

Text:
Dunque, la nuova legge vieta la copertura del viso sia con il niqab che con il burqa, ma anche con passamontagna e bandane usate in occasione di manifestazioni nei luoghi pubblici, ovvero all’aria aperta e anche nei negozi. Lo scopo della legge approvata attraverso il referendum era quello di promuovere “l’uguaglianza, la libertà” ma anche e soprattutto la sicurezza: i suoi sostenitori, infatti, ritengono che questa legge impedirà alle donne di essere costrette a nascondere i loro volti e, inoltre, vieterà di nasconderlo per scopi criminali o terroristici. Il voto ha seguito anni di dibattito in Svizzera sul tema. Il quesito chiedeva: “<strong>Sei favorevole al divieto delle coperture totali del viso?</strong>”. Non si faceva alcun riferimento esplicito al burqa o al niqab [velo integrale che lascia scoperti solo gli occhi, n.d.r.], anche se gran parte del dibattito si è concentrato proprio su questo aspetto.

<br><br>
A dire il vero, sebbene questa decisione sia scaturita da piccolo comune del Canton Soletta, noto come Comitato di Egerkingen, cui manifesto iniziale scandiva le parole "Il velo integrale è strettamente legato all'ideologia islamista radicale e contrario al nostro modello di vita", per evitare che la votazione popolare si trasformasse in un attacco al mondo islamico come avvenne nel 2009 con la <a class="article_content_link_label_inline" target="_blank" href="https://www.repubblica.it/2009/11/sezioni/esteri/svizzera-referendum/svizzera-referendum/svizzera-referendum.html">proibizione della costruzione di minareti</a>, l'iniziativa è stata denominata "contro la dissimulazione del volto". Di modo che riguarderà, pure, i teppisti e i manifestanti di piazza violenti che si nascondono dietro sciarpe o passamontagna, per non farsi individuare dalle telecamere della polizia. Tutto questo, non va dimenticato, mentre le forze dell'ordine in epoca di pandemia multano chi si rifiuta di indossare la mascherina.

<br><br>

Il risultato del voto rende di portata nazionale una legge di cui, nel 2013, si era fatto precursore il Canton Ticino. Seguito, successivamente, dal Canton San Gallo. In Ticino, nel 2017, si era tratto un bilancio delle multe erogate a donne con burqa e niqab, scoprendo che in 4 anni erano state appena 6. <em>"Ciò dimostra</em> - spiega a Repubblica Pascal Sciarini, docente di Scienze Politiche all'Università di Ginevra - <em>che in realtà non esiste un grosso problema con questi simboli islamici, piuttosto c'è il timore dell'islamizzazione della società svizzera"</em>. Sciarini ci tiene ad aggiungere un elemento che ritiene fondamentale, per quello che è stato l'esito del voto. <em>"L'elemento è il seguente: nei Cantoni tradizionalmente progressisti, come quelli francofoni, l'iniziativa è passata anche perché, molto verosimilmente, diverse donne di sinistra hanno votato a favore, ritenendo burqa e niqab simboli di oppressione"</em>.

<br><br>

<em>"Portare burqa e niqab - aveva dichiarato non a caso, durante un dibattito televisivo Marlyse Dormond, storica esponente socialista di Losanna - è come indossare una prigione ambulante"</em>. Resta da capire se, alla vigilia dell'8 marzo, la sia pure temporanea conversione a destra di molte donne di sinistra, non si traduca in un regalo avvelenato. Da rilevare, infine, a risultato acquisito la presa di posizione preoccupata del Consiglio centrale islamico della Svizzera per il quale, ora, <em>"l'islamofobia è ancorata nella Costituzione"</em>. 

<br><br>

La campagna per il Sì ha richiamato esplicitamente slogan come ‘Stop all’islam radicale’ e ‘Stop all’estremismo’. Al contrario, gli oppositori hanno chiesto di dire No alla legge anti-burqa, ritenuta "inutile e islamofoba”. 

ImageInline:
Foto/Velo/2.png
Slogan in tedesco
Foto/Velo/3.png
Slogan in francese

Text:
E si riapre l’annoso dibattito, che supera i confini destra/sinistra: il velo è una schiavitù per le donne, o il legittimo diritto di una minoranza religiosa a vestirsi come vuole? <br><br>
I verdi sono indignati: <em>“È un attacco frontale ai diritti fondamentali e alla protezione delle minoranze. Aiuteremo le donne colpite dal divieto a ricorrere alla <strong>CEDU</strong>, la <strong><em>Corte europea per i diritti dell’Uomo</em></strong>"</em>. <br><br>
Il socialista Roger Nordmann invece minimizza: “<em>Non succederà nulla. I cantoni non creeranno certo brigate anti-burqa, nessuna sarà multata. Nel voto si sono sommati vari sì: quello xenofobo dell’Udc, quello laico contro i simboli religiosi negli spazi pubblici, e quello femminista. Ma la discriminazione arretra, rispetto al 57% che dodici anni fa disse no ai minareti”</em>. <br><br>
Le femministe sono divise: “<em>Smettiamola di dire alle donne come si devono vestire”</em>, commenta la socialista Tamara Funiciello. 

<br><br>
Le risponde Saida Keller-Messahli (<a class="article_content_link_label_inline" target="_blank" href="https://www.rsi.ch/la1/programmi/cultura/segni-dei-tempi/Saida-Keller-Messahli-una-vita-tra-due-mondi-11720783.html">fonte</a>), del Forum per un Islam progressista: “È stato un sì trasversale contro un’ideologia totalitaria che ci opprime e non ha diritto a esprimersi in una democrazia”. Il niqab fa passare «il messaggio che la donna deve scomparire dallo spazio pubblico»; e con l’iniziativa detta ‘anti-burqa’ non si vuole far altro che «vietare qualcosa di assolutamente inaccettabile», ha affermato la giornalista, attivista, Premio svizzero per i diritti umani 2016 e autrice di ‘La Suisse, plaque tournante de l'islamisme’ - Editions Livreo-Alphil, 2018 - (<a class="article_content_link_label_inline" target="_blank" href="https://www.laregione.ch/svizzera/svizzera/1493386/donne-velo-niqab-iniziativa-svizzera-donna-federale-divieto-islam-mondo">fonte</a>). 

<br><br>

Per una coincidenza in questa vigilia di 8 marzo, risale esattamente a 50 anni fa il riconoscimento del diritto a esprimersi per tutte le donne svizzere, che fino al 1971 non potevano votare.

<br><br>

Anche allora fu un referendum a scardinare l’incredibile anacronismo. Il quale peraltro si protrasse per altri vent’anni in alcuni cantoni: il diritto di voto femminile è stato introdotto nell’Appenzello solo negli anni 90. Epoca nella quale la civile Svizzera non puniva ancora lo stupro familiare.

<br><br>

Text:
<strong>Dov'è vietat il burqa in Europa?"</strong>

ImageTextOnRight:
Foto/Velo/4.png
La dissimulazione del volto in pubblico è ora illegale in Svizzera, ma in Europa sono molteplici i paesi in cui leggi simili sono già in vigore.
Nella mappa a sinistra si può vedere a colpo d’occhio dove sono presenti leggi in materia. Iniziamo dicendo che nel 2017 la Corte di giustizia dell’Unione europea ha approvato il divieto di indumenti islamici nelle aziende, a condizione che le norme interne escludano qualsiasi simbolo religioso, filosofico o politico e non solo quelle di una particolare confessione.


Text:
La Francia è stata la prima a proibire il velo integrale. Il 13 luglio 2010 l’<strong>Assemblea nazionale francese</strong> ha approvato il disegno di legge al riguardo: non lo si può indossare in strada, nei negozi, nelle pubbliche amministrazioni, così come sui trasporti pubblici, nei municipi e al cinema. Contro la legge era stato interposto un ricorso alla Corte Europea dei Diritti dell’Uomo (CEDU), che i giudici di Strasburgo hanno tuttavia respinto nel 2014. La norma francese prevede multe fino a 150 euro. <br><br>
L’<strong>Olanda</strong> è stato uno degli ultimi Paesi a intervenire con una legge. Qui dal 2019 è entrato in vigore il divieto di indossare il <strong>burqa integrale negli spazi pubblici</strong>. <br><br>
In <strong>Francia</strong>, invece, il. Il divieto è entrato in vigore l’11 aprile 2011. Dal 2004 l’uso del velo è stato vietato nelle scuole statali francesi dopo che l’Assemblea Nazionale ha approvato, a stragrande maggioranza, la legge che vieta l’uso di segni religiosi “visibili”, compresi i crocifissi.
Il 23 luglio 2011, la legge che proibisce l’uso pubblico del velo integrale, incluso il burqa e il niqab, è entrata in vigore in <strong>Belgio</strong>: è stato il secondo Paese nell’Unione europea dopo la Francia ad aver impedito l’uso di questi indumenti. <br><br>
Il primo agosto 2018, in <strong>Danimarca</strong> è entrato in vigore il divieto di burqa e niqab in mezzo alle proteste delle donne musulmane che credono che la nuova regola abbia limitato i loro diritti.<br><br>
Dal 2017 in <strong>Germania</strong> otto stati federati vietano agli insegnanti di usare l’hijab (velo islamico) e qualsiasi altro simbolo religioso o politico, ma gli studenti possono coprirsi la testa. Il velo integrale è vietato per i funzionari pubblici e i militari, ma non nello spazio pubblico anche se la legge obbliga le persone a mostrare il viso in caso di controllo di identità. <br><br>
In <strong>Bulgaria</strong> nel settembre 2016 il parlamento ha approvato per legge il divieto di utilizzare il velo islamico negli spazi pubblici. <br><br>
Infine, in <strong>Lettonia</strong> nel gennaio 2017, il divieto di indossare abiti che coprono il viso nei luoghi pubblici è entrato in vigore nel paese. L’allora ministro della giustizia Dzintars Rasnacs giustificò, se necessario, l’applicazione di questa norma. <br><br>

Text:
<strong>Le norme in vigore in Austria e in Italia</strong> <br><br>
L’<strong>Austria</strong> è stato uno degli ultimi Paesi europei ad approvare il divieto totale di portare il burqa in tutti i luoghi pubblici. La multa è stata fissata in 150 dollari e la polizia, dal primo ottobre 2017, è autorizzata ad usare anche la forza. <br>
E in <strong>Italia</strong>? Dal 1975 esiste una legge in Italia che vieta di indossare un viso e una testa completamente coperti negli spazi pubblici con veli o caschi da motociclista. Esistono norme che vietano espressamente il velo integrale sono a livello regionale: in Lombardia e in Veneto.

Separator:

Text:
<strong>E tu, cosa ne pensi?</strong> <br>
Spero che questo articolo possa esserti stato d’aiuto come 
spunto di riflessione da cui partire, in tal caso se ti va puoi farmelo sapere nei commenti.




