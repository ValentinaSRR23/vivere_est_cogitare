
Date:
05/03/2021

Category:
Blog

Title:
Il mondo dell'interpretariato

MainImage:
./Foto/Interpretariato/Sfondo.png

EndPreview:
Recentemente mi è stata offerta l’opportunità di seguire un seminario online con la <strong>Dottoressa Bruna Cammarano</strong>, interprete professionista che negli anni ha tradotto moltissimi incontri e conferenze stampe internazionali, lavorando con figure rilevanti come <strong>Bush, Obama, Trump, Elisabetta d'Inghilterra</strong> ecc... [...]

Text:
Recentemente mi è stata offerta l’opportunità di seguire un seminario online con la <strong>Dottoressa Bruna Cammarano</strong>, interprete professionista che negli anni ha tradotto moltissimi incontri e conferenze stampe internazionali, lavorando con figure rilevanti come <strong>Bush, Obama, Trump, Elisabetta d'Inghilterra</strong> ecc...

SlideShow:
./Foto/Interpretariato/1.png
./Foto/Interpretariato/2.png


Text:
Il seminario che prevedeva la partecipazione di 5 incontri complessivi, è stato in grado di fornire una panoramica sul lavoro dell’interprete e del traduttore, andando poi ad affrontare nel particolare quelle che sono le tecniche a cui è solito ricorrere l’interprete. Per questo motivo oggi condividerò con voi la mia breve esperienza, riportando la relazione che ho elaborato al termine di questo percorso. Spero che le mie parole siano in grado di farvi da ponte con una realtà, spesso sottovalutata, che ricopre al meglio il mio ambito di studio.

<br><br>

Oggi, il mestiere di interprete viene spesso confuso con quello del traduttore. Anche se entrambi sono esperti di lingue, la maggior differenza tra i due sta nel fatto che i primi lavorano sulle comunicazioni orali, mentre i secondi con testi scritti. Ciò nonostante molti di questi professionisti forniscono entrambi i tipi di servizio. Gli interpreti in particolare sono esperti di mediazione linguistica che ascoltano, comprendono e traducono oralmente le comunicazioni tra una lingua ed un'altra durante conferenze, eventi culturali e cinematografici anche di livello internazionale. In altre parole, i loro servizi sono richiesti ogni volta che la lingua parlata non può essere compresa da tutti i partecipanti. 


<br><br>

ImageTextOnRight:
./Foto/Interpretariato/3.png
Fra le tecniche che attualmente sono le più richieste rientra la <strong>simultanea</strong>, nota anche come <strong>interpretariato di conferenza</strong>.  Questa tecnica comporta processi di ascolto, comprensione, interpretazione e resa istantanea delle dichiarazioni dell'oratore in un'altra lingua. Si tratta del tipo di interpretazione più frequentemente impiegato poiché i suoi vantaggi in termini di risparmio di tempo sono indiscutibili. La simultanea viene generalmente utilizzata (ma non esclusivamente) nelle conferenze nazionali e internazionali, situazioni in cui è presente un pubblico piuttosto vasto. <br>
Gli interpreti siedono in una cabina di fronte a un microfono e ricevono il messaggio dell'oratore attraverso delle cuffie. I partecipanti possono sentire l'interprete tradurre nella loro lingua attraverso l'uso di ricevitori portatili sintonizzati su specifici "canali" linguistici. Tuttavia, l'interpretazione simultanea richiede squadre di due o più interpreti per lingua che lavorano a turno, dandosi il cambio a intervalli prestabiliti, per garantire che la fatica e lo stress derivanti da un intenso livello di concentrazione non influiscano sulle questioni di qualità e precisione.

<br><br>

ImageTextOnRight:
./Foto/Interpretariato/4.png
Una variante della simultanea è lo <strong>chuchotage</strong> (dal francese “chuchoter”, cioè “sussurrare”). Si tratta di un tipo di interpretazione che prevede la traduzione del discorso originale ad una bassa tonalità di voce, direttamente all'orecchio di un gruppo ridotto di ascoltatori. Questa tecnica viene utilizzata spesso durante eventi pubblici, eventi privati, conferenze o dibatti, o ad ogni modo ambienti che prevedano tutti una buona acustica e un clima di tranquillità generale, risorsa necessaria per l‘interprete che viene sottoposto ad un livello di concentrazione piuttosto elevato.

<br><br>

ImageTextOnRight:
./Foto/Interpretariato/5.png
In contesti dove non è necessario o non è possibile applicare la tecnica della simultanea, l'interprete opta per una mediazione in <strong>consecutiva</strong> sul palco accanto all’oratore, ascoltando un certo numero di frasi e dando poi la sua interpretazione nella lingua straniera di destinazione. Questo metodo di interpretazione funziona bene nelle riunioni in cui il tempo non è necessariamente essenziale. Tuttavia, specialmente quando l’oratore si dilunga su ciò che dice, la consecutiva richiede maggiore capacità da parte dell’interprete nel mantenere alta l’attenzione del pubblico, utilizzando tecniche di persuasione attraverso la tonalità di voce, ritmo e intensità (pur rimanendo fedele al discorso originale). <br>
(In foto l'incontro tra Barack Obama e Mahmoud Abbas alla Casa Bianca, maggio 2009, avviene con l'ausilio di un interprete che prende appunti interpretando poi in modalità consecutiva.)


Text:
<br>
Simile alla consecutiva esiste poi <strong>l’interpretariato di trattativa</strong>, vale a dire una modalità di interpretazione che si utilizza durante un incontro d'affari fra due o piccoli gruppi di persone, il cui scopo è quello di far visitare direttamente le aziende locali e di conoscere le controparti interessate, al fine di favorire il business tra i diversi paesi. Parliamo, ad esempio, di un colloquio istituzionale, riunioni o pranzi di lavoro, durante i quali l'interprete veicola informazioni di natura settoriale tramite scambi conversazionali brevi e senza presa d'appunti per agevolare una corretta negoziazione contrattuale.

<br><br>

Text:
Un'altra forma di interpretazione consecutiva è utilizzata nel settore della comunità. Un <strong>“interprete di comunità”</strong>, appunto, è responsabile dell'assistenza all'interno di una varietà di settori tra cui la sanità, la giustizia, il diritto, l'istruzione e i servizi umani, per citarne alcuni. Le modalità di interpretariato possono essere sul posto, al telefono o tramite collegamento in videoconferenza, specialmente in questo periodo in cui si è impossibilitati a riunirsi sul posto, sebbene ciò privi l’interprete di uno degli aspetti gratificanti del mestiere, ossia il contatto umano e le piacevoli relazioni che si instaurano durante una collaborazione.

Separator:

Text:
Durante il seminario la Dottoressa Cammarano ha avuto modo di presentare quelli che ritiene siano i tre strumenti principali di un interprete durante una consecutiva: <strong>la presa d’appunti, la memoria e la cultura generale.</strong>

<br><br>

Per quanto riguarda il primo punto, è indispensabile la presenza di un blocco, preferibilmente a spirale alta, e di più penne per ogni eventualità. In questo caso, può costituire un elemento di agevolazione ricorrere alla tecnica della diagonalizzazione durante la presa d’appunti, vale a dire abbandonare la scrittura lineare abituale con tanto di punteggiatura e inserire le informazioni del discorso procedendo in maniera diagonale sul foglio, dividendo i periodi con una linea orizzontale. 

<br>

Molto spesso, o quasi sempre, vengono utilizzati dei simboli personali che alludono a parole o concetti in modo tale da riuscire a captare le diverse informazioni; solitamente, nomi, acronimi, date o cifre vengono sempre segnate. 

<br>

Questa tecnica facilita fortemente il lavoro dell’interprete, che si ritrova ad usufruire convenzionalmente di frecce, nel momento in cui un dato viene riportato più volte, risparmiando quindi spazio e tempo.

<br>
Ognuno sviluppa la presa di appunti in modo personale; spetta al singolo professionista decidere come impostare la pagina su cui prende appunti e quali simboli adottare, in base a quale simbolo risulta più evocativo, quale formato di carta preferisce, dove decide di posizionare i connettori logici (che sono fondamentali per ricostruire il discorso e i suoi passaggi logici) e così via.

SlideShow:
./Foto/Interpretariato/6.png
./Foto/Interpretariato/7.png
./Foto/Interpretariato/8.png

<br><br>

ImageTextOnRight:
./Foto/Interpretariato/9.pngTuttavia, chiunque abbia frequentato un corso di interpretazione consecutiva ha ricevuto delle linee guida imprescindibili, a partire dalle quali si può impostare il proprio “alfabeto” di simboli. 
La prima regola d’oro è quella di scrivere soggetto – verbo – complementi (in simboli, abbreviazioni o parole) in diagonale, da sinistra verso destra (vedi dimostrazione grafica qui accanto). In secondo luogo, per indicare che una frase è terminata, si tira una riga orizzontale per chiudere il periodo. <br>
Ad esempio, adottando questo (“) simbolo per il concetto di “parlare”: <br>
In posizione di verbo, sta a significare l’azione del parlare. <br>
In prima posizione vuol dire che il soggetto è un parlante/oratore (a seconda del registro che si adotta); <br>
In terza posizione magari si trasforma in avverbio, vale a dire il modo in cui si svolge un’azione.

Separator:
Text: 
<br>
In realtà, ciò che concerne il primo punto è strettamente legato al secondo, in quanto la presa d’appunti è il miglior alleato di ciò che si trova alla base del lavoro di interprete: la capacità mnemonica. Di fatto, la memoria, che si sviluppa nel tempo tramite la lettura e lo studio costante, è l’essenza del quadro, mentre gli appunti sono il mezzo che permette di non affaticarla. In effetti, se si pensa che lingua parlata richiede meno tempo rispetto la scritta, è davvero improbabile che un interprete riesca a prendere esattamente tutto ciò che viene detto dall’oratore. Questo è il motivo per cui quest’abilità gioca un ruolo incomparabile. Tuttavia, la memoria può essere in alcuni casi fallace.

La Dottoressa Cammarano ha riportato diversi avvenimenti che le sono capitati al riguardo: quando ci si accorge di aver saltato una frase o di non riuscire a dare un senso al simbolo utilizzato, consiglia di andare avanti, innanzitutto, per non mostrarsi insicuri e in secondo luogo per dare il tempo necessario alla memoria di ricostruire un’immagine del dato mancante tramite magari anche le informazione successive; non viene ritenuto affatto poco professionale ammettere di aver omesso una parte del discorso se si riesce a integrarla successivamente, e questa è sicuramente una strategia che viene apprezzata dal cliente o dal pubblico.  <br>
Talvolta, invece, può capitare che non si capisca una parola pronunciata dall’oratore, in quel caso con gentilezza si può chiedere di farsela ripetere, solitamente quando l’oratore smette di parlare così da non ostacolare il filo logico del discorso. 

<br><br>

Un altro esempio di inconveniente riguarda proprio quest’ultimo aspetto: se da una parte è vero che non si deve mai interrompere l’oratore durante il suo discorso, d’altra parte potrebbe accadere che le proprie abilità di presa d’appunti e di memoria non riescano a sostenere la durata intermittente del discorso stesso; dunque, può succedere che l’oratore, magari così preso da ciò che dice, si scordi della presenza dell’interprete e continui a parlare per una durata eccessiva. In quel caso, un trucchetto che la Dottoressa propone, è quello di intervenire prendendo parola non appena si percepisce un momento di pausa del discorso; in questo modo non sarà necessario intervenire esplicitamente perché l’oratore si fermerà inevitabilmente.

<br><br>

Infine, come si direbbe in inglese <em>“last but not least”</em>, è fondamentale che un vero interprete si prepari prima di un evento, documentandosi, studiando un lessico specifico, assimilando e approfondendo più informazioni possibili che permettano di svolgere bene il suo lavoro. Dietro quelli che sembrano 30 minuti di un’intervista, si nascondono magari 30 giorni di preparazione intensa e adeguata. Molto spesso, infatti, quello che a noi sembra quasi spontaneo cela un impegno continuo; si pensi, ad esempio, quando ad un interprete non solo vengono associati più di un oratore ma che venga anche chiesto di tradurre utilizzando due tecniche diverse, una che richieda la consecutiva e l’altra una traduzione frase per frase, così come è accaduto alla Dottoressa con Tom Hanks e Meryl Streep. Questa è la ragione per cui tra le abilità di un interprete devono rientrare assolutamente la versatilità e la prontezza. (<a class="article_content_link_label_inline" target="_blank" href="https://www.youtube.com/watch?v=dVGS5WcRE5I">qui</a> l’intervista completa).

<br><br>

In aggiunta a tutto ciò, un buon interprete dovrebbe seguire delle <strong>linee guida generali</strong>, fra cui mantenere sempre la giusta fedeltà di ciò che si traduce, anche se ciò comporta l’utilizzo di turpiloquio. L’unica eccezione in cui è permesso edulcorare il messaggio dell’oratore è quando si è sicuri che l’esclamazione volgare sia stata fatta involontariamente. Tuttavia, se ci si accorge che il discorso dell’oratore contiene un numero esagerato di parole scurrili, la Dottoressa Cammarano consiglia di sostituire il vocabolo con un “bip” sonoro, in modo tale da rendere l’effetto di ciò che si dice, rimanendo coerenti con il messaggio originale dell’oratore. 

<br><br>

Altre avvertenze inerenti alla resa del testo riguardano la forma impersonale o le congiunzioni – come “allora”, “quindi”, “dunque” – ad inizio del discorso, il cui uso diventa tassativo solo se vengono utilizzate in primis dall’oratore, in caso contrario si parla sempre in prima persona e si inizia a tradurre direttamente con la prima parola pronunciata dall’oratore.

<br><br>

Ultime accortezze sempre pertinenti all’ambito deontologico, concernono il <strong>ruolo di invisibilità</strong> proprio di questo mestiere e il rapporto di fiducia che si instaura con i clienti; pertanto, il codice di abbigliamento deve essere sempre appropriato all’evento a cui si partecipa ma non deve mai essere appariscente al punto tale da rubare la scena all’oratore, che di solito fa parte del mondo dei vip; è importante tenere sempre a mente che l’interprete non è mai il protagonista del palco e che di sua natura deve rimanere “nell’ombra” del suo cliente. Altro punto chiave attinente a questo concetto è l’idea che l’interprete debba mantenere riservate le informazioni di cui viene a conoscenza riguardanti la vita dei suoi clienti. Dunque, così come lo psicologo è sempre vincolato al segreto professionale, in un certo senso anche <strong>l’interprete non deve mai rivelare notizie, fatti o informazioni apprese</strong>, talvolta involontariamente, <strong>durante l’esercizio della sua professione</strong>. Questo perché il cliente deve potersi fidare del proprio interprete, e il rispetto si guadagna proprio con la riservatezza, l’umiltà e l’onestà per l’incarico accettato. Si tratta infatti di un equilibrio che ripaga sempre.

<br><br>

Quello di interprete è un lavoro che richiede impegno e serietà ed è per questo che ancora oggi continua ad affascinare molte persone e adescarne altrettante che decidono di farne la propria carriera. Tutto ciò avviene nonostante il continuo progresso tecnologico che da diversi anni a questa parte ha compiuto dei veri e propri passi da gigante, divenendo spesso il terrore di queste figure che temono di vedere gli sforzi di una vita rimpiazzati improvvisamente da una macchina. Tuttavia, è rilevante evidenziare che, sebbene le traduzioni automatiche di un testo impegnativo avente una logica strutturata siano diventate piuttosto efficienti, la lingua, che è in continuo cambiamento, non ha criteri esplicitamente delineati e preimpostati, in quanto rimane in qualche modo fluida. Si potrebbe dire, perciò, che la lingua ha un tocco personale e che indubbiamente racchiuda una miriade di sfaccettature e sfumature emotive, come ad esempio l’uso di giochi di parole per denotare un tipo di umorismo o addirittura l’assenza di parole come forma di imbarazzo o incomprensione, sostenute da tante percezioni culturali e sociali. Per i meccanismi di automazione, questi sono tutti elementi ancora impossibili da rendere con precisione. Quindi, se da un lato è impossibile negare che la tecnologia abbia fatto molta strada in poco tempo, d’altra parte è evidente che ha ancora molta altra strada da fare. 

<br><br>

In conclusione, vorrei utilizzare queste ultime righe per ringraziare la Dottoressa Cammarano perché tramite questo seminario mi ha permesso di metabolizzare proprio come questi aspetti rendano la traduzione umana uno strumento professionale e di successo per l'uso quotidiano negli affari. Credo fortemente che alla fine la vera qualità, preceduta da un instancabile impegno e devozione, viene sempre premiata e riconosciuta, e lei ne è l’esempio.




