Date:
20/03/2021

Category:
Blog

Title:
Dai numeri romani ai numeri arabi nei musei: innovazione o regressione?

MainImage:
Foto/Numeri/3.png

EndPreview:
Ristrutturato dopo quattro anni di lavori, il <strong>Musée Carnavalet</strong> di Parigi, dedicato alla storia della Ville Lumière, è in procinto di riaprire non appena il limbo pandemico lo consentirà. L’iniziativa del museo prevederebbe che alcuni percorsi guidati, principalmente quelli destinati a utenti con disabilità, vedranno l’uso dei numeri arabi in luogo di quelli romani. Tale decisione, che per altro fa seguito a una iniziativa simile dell’ancor più noto <strong>Louvre</strong>, è stata giustificata dalla curatrice Noémie Giard con il desiderio di “<strong>essere più vicini ai visitatori</strong>”, poiché “i numeri romani non possono diventare un ostacolo alla comprensione”. [...]

Text:
Ristrutturato dopo quattro anni di lavori, il <a class="article_content_link_label_inline" target="_blank" href="https://www.parigi.it/it/museo_carnavalet.php">Musée Carnavalet</a> di Parigi, dedicato alla storia della Ville Lumière, è in procinto di riaprire non appena il limbo pandemico lo consentirà. L’iniziativa del museo prevederebbe che alcuni percorsi guidati, principalmente quelli destinati a utenti con disabilità, vedranno l’uso dei numeri arabi in luogo di quelli romani. Tale decisione, che per altro fa seguito a una iniziativa simile dell’ancor più noto <strong>Louvre</strong>, è stata giustificata dalla curatrice Noémie Giard con il desiderio di “<strong>essere più vicini ai visitatori</strong>”, poiché “i numeri romani non possono diventare un ostacolo alla comprensione”.

Text:
<strong>Alcuni direttori di musei insorgono: “Studiate il latino”</strong>
<br><br>
Tale iniziativa non ha indignato solamente gli intellettuali italiani: sul versante francese le polemiche non sono state minori, anzi, se possibile, persino più sferzanti.
<br><br>
<em>“Sono appunto i musei senza dubbio uno dei luoghi dove possiamo continuare a far vivere e a spiegare i numeri romani”</em>, ha detto il direttore del museo di Belle Arti di Rouen, nel nord della Francia, <strong>spiegando che sono una tradizione che rischia di non essere più capita, e che bisogna continuare a tramandarla</strong>. Molti altri studiosi hanno convenuto sul fatto che sostituirli perché non vengono capiti è proprio il modo più rapido per dimenticarli del tutto, mentre fanno parte della cultura classica e del passato anche della Francia. <br>
Il latinista Jacques Gaillard si è spinto anche più in là dicendo a Le Figaro che i numeri romani non sono difficili da leggere, basta imparare, ma la verità è che <em><strong>“da 20 anni siamo sotto l’influenza americana e gli americani non sanno leggerli”</strong></em>.

<br><br>

C’è polemica in Francia tra chi grida all’appiattimento culturale e chi invita ad elevarsi: “Studiate il latino, piuttosto”. Qua la mano a François Martin, presidente del Coordinamento degli insegnanti in lingue antiche (Cnarela): <em>"È la storia dell’uovo e della gallina – ha detto al Figaro -. Meno i numeri romani sono usati, meno persone sono in grado di comprenderli. Ma è un peccato, perché alle elementari i bambini adorano imparare i numeri romani, per loro è come un gioco"</em>. È vero. La mossa del museo Carnavalet stava per essere imitata anche nei musei di Rouen, in Normandia, ma al <strong>museo di Belle Arti di Rouen</strong> – informa il Corriere – c’è stata <strong>l’opposizione del direttore Sylvain Amic</strong>, che ha deciso di mantenere i numeri romani per la prossima esposizione su “Salambò” di Gustave Flaubert. Magra consolazione. 

<br><br>
Il sito France Info, sempre in risposta all’attacco d’ansia d’oltralpe, <a class="article_content_link_label_inline" target="_blank" href="https://www.francetvinfo.fr/culture/louis-xiv-deviendra-louis-14-la-presse-italienne-s-insurge-contre-l-abandon-des-chiffres-romains-par-le-musee-carnavalet_4336589.html?fbclid=IwAR2WdVVpiBJO3rOHG2kl-PHNIcPVc8PMJ6oSy60yhLJQSbONT2HCyaeVdIc">pubblica un comunicato di rettifica</a> da parte dello stesso museo, e addirittura si scusa con i lettori per avere ingigantito il caso. <br>
Così recita il comunicato: <em>"Per i nomi dei re, l’uso dei numeri romani è stato mantenuto in tutti i testi del museo (pannelli, didascalie, cartelli per i bambini, schermi) ad eccezione dei dispositivi d’accessibilità universale (quindi quelli indirizzati a un’utenza portatrice di disabilità, ndr) che sono solo una parte del percorso. Di circa tremila fra testi, cartelli e contenuti del nuovo percorso espositivo, sono centosettanta quelli che hanno adottato lo stile di accessibilità universale"</em>.  I 170 dispositivi in questione offriranno la decrittazione utilizzando moduli per toccare, manipolare o ascoltare. <strong>La regola scelta è stata "facile da leggere e da capire"</strong>: frasi brevi, vocabolario semplice e numeri arabi.  <br><br>
D'altra parte, <strong>la numerazione dei secoli sarà fatta in numeri arabi e non romani su tutto il cors</strong>o. Una scelta che è stata fatta perché le date citate sono molto numerose in questo museo che copre millenni di storia di  Lutetia  e Parigi. È anche un uso sempre più frequente in molti musei in tutto il mondo. <br> 
<em>"Non stiamo togliendo nulla ma <strong>dobbiamo essere ambiziosi e innovativi in termini di accessibilità</strong>"</em>, conclude su <a class="article_content_link_label_inline" target="_blank" href="https://twitter.com/carine_rolland/status/1372614795028004870">Twitter</a> l'assessore alla Cultura del Comune di Parigi, Carine Rolland.

<br><br>


<strong>In Italia, la frangia dei timorati di qualsiasi cambiamento è andata in tilt.</strong> <br><br>
Tutta la vicenda è un indizio del precipizio culturale in cui stiamo cadendo senza accorgercene. <br>
<em><strong>“Questa storia dei numeri romani è la sintesi perfetta della catastrofe culturale in corso: prima non si insegnano le cose, e poi le si eliminano per non far sentire a disagio chi non le sa”, scrive Massimo Gramellini, sostenendo che “un’educazione pianeggiante”, senza quindi quegli ‘ostacoli’ di cui parla la Giard, “non è un traguardo ma una sventura”.</strong></em> <br><br>

In questo modo il XVII secolo verrà scritto 17° e Luigi XIV diverrà Luigi 14, come da lui <a class="article_content_link_label_inline" target="_blank" href="https://www.corriere.it/caffe-gramellini/21_marzo_17/luigi-14-8253aafc-8691-11eb-90f0-a248214a3d06.shtml">intitolato</a> sul Corriere della Sera nella sua rubrica ‘Il caffè’. D’ora in poi, i visitatori potranno ammirare opere d’arte e suppellettili dell’epoca di Luigi 14, leggere notizie su Enrico 4, o spalancare la bocca davanti alla celebre immagine della testa di Luigi 16 sventolata dal boia. Il resto della Storia è finito ghigliottinato, come il re. <br><br>

Gramellini minaccia al riguardo: <em>"Ai tempi di Luigi XVI-16 le avrebbero tagliato la testa per molto meno"</em>, dice alludendo alla Giard, rea di avere pensato che un museo frequentato da gente di tutto il mondo potrebbe beneficiare in qualche percorso dell’uso di numeri che tutto il mondo conosce. Ma per fortuna, magnanimo, le concede una chance: <em>"Noi gliela risparmiamo volentieri, a condizione però che la usi"</em>. <br><br>

Aggiunge Gramellini che <strong>utilità</strong> potranno mai avere, nel XXI secolo, i numeri romani? Infondono l’autorità della Storia ai nomi con cui si accompagnano. Lo sanno bene gli organizzatori del massimo evento sportivo americano, la cui recente cinquantacinquesima edizione si intitolava <strong>Super Bowl LV</strong>. Il guaio è che non lo sanno più gli <strong>eredi della tradizione latina</strong>. <br> <br>

Con buona pace di madame Giard, i numeri romani andrebbero difesi proprio perché sono «un ostacolo alla comprensione», dal momento che gli ostacoli servono per imparare a saltare. <br>
Anche il filologo e storico classico Luciano Canfora, sulle pagine dello stesso giornale, bolla semplicemente come "stupidità" la decisione di abrogare i numeri romani, che, secondo lui, non è altro che il <strong>riflesso di un flagello più generalizzato, quello del “politicamente corretto”</strong>. <br><br>

Provocatoriamente lo studioso afferma che a questo punto sarebbe auspicabile <em>"una legge che imponga direttamente l'analfabetismo obbligatorio e il ritorno alla comunicazione esclusivamente orale"</em>. <br> <br>

Anche il professore di storia romana Giusto Traina ha criticato la scomparsa dei numeri romani a Parigi. Questa "sfortunata iniziativa ha suscitato reazioni feroci e vibranti da parte degli appassionati italiani dell'era classica", ha notato sul suo account Facebook ricordando per altro una storia simile che aveva rischiato di verificarsi proprio a Roma, quando l’allora sindaco <strong>Ignazio Marino aveva proposto di abolire i numeri romani dalle strade della capitale</strong>, facendo inorridire tutti gli studiosi ma anche gran parte dei cittadini. <br><br>

Ineccepibile valutazione dell’editorialista. Si è scatenata una piccola <strong>bufera sui social</strong> dove sono molte le pagine dedicate alla romanità e alla classicità, gestite da cultori o semplici appassionati. Sulla pagina Facebook <em><srong>"Impero romano"</strong></em> c’è chi fa notare con semplice buon senso <em>“che i numeri romani sono comunque parte del programma scolastico”</em>. <br><br>

Anche Il Foglio non è da meno. Titolo: <em>"Abbasso i numeri romani"</em>. <strong>Occhiello contrito: <em>"La gente non sa leggere e il museo abolisce Luigi XIV</strong>. Si chiamerà '14'"</em>. Nel testo, decapitazione della notizia: <em>"E anziché mettere una legenda all’ingresso, o aggiungere una parentesi al cartello espositivo con il numero arabo ordinale, hanno preferito tagliare la testa al passato"</em>. <br><br>

Non manca, ovviamente, chi <strong>in questa appassionante guerra dei numeri</strong> vede il nemico di sempre, ovvero il temibile politically correct. Il <em>j’accuse</em> viene da Luciano Canfora, interpellato sempre dal Corriere. Secondo il noto classicista, la "stupidità" di questa scelta del museo francese è parte "Di una piaga più generale, quella del ‘politicamente corretto’". 

Separator:
A seguire, un video riassuntivo ironico e pungente di cui vi consiglio la visione.

Video:
https://www.youtube.com/embed/NZrcttuBxQg&t

Separator:

Text:
E voi che ne pensate al riguardo? Fatemelo sapere lasciando un commento!

